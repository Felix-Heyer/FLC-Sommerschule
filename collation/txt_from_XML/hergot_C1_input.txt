
Ein edler herr was zuo Metz gesessen.
Alexander also was er genant.
Seyn lob stund weit gemessen,
seyn weyb die was so wol erkant.

Groß zucht vnd eer thet man von jn sagen.

Eins mals pflag er mit jr der lieben zeyte
vnd sprach: ,,Frauw mercket eben
Hinweg so wil ich reiten.
Darumb solt jr mir vrlaub geben.

Mir steet meyn sin hin zum heiligen grabe''

Die fraw sprach: ,,Ja lieber herre,
woelt jr bald wider kumen?
Ich fuercht das mir mein weyblich eere
durch die falschen zungen, dieweyl werd genumen
wiewol jch wil meyn eer so wol behalten.
Jch bit euch lieber herre mein, das jr daheym bey mir woelt walten.''



Die fraw sprach: ,,Die welt ist falsch in allen sachen.
Bleibt daheim das ist mein rat,
kuertzweyl kan ich euch wol machen
beyde frue vnd auch spat.''

Die fraw kund lauten harpfen vnd geigen.

,,Die welt ist vntrew vnd moerdet auff der strassen.
Jch bit euch lieber herre meyn,
jr solt euch an niemant lassen
wo jr kert zuo herberg ein.

Die warheyt thuot man offt verschweygen.''

Alexander sprach: ,,Frawe meyn
ewer eere solt ir wol beschliessen.
Hilfft mir dann Got herwider heym,
dieweyl jch leb, laß ichs euch geniessen.

Wert jr an ewern eeren geletzet,
erfar jch die rechten mere, so laß ich euch mit hunden außhetzen



Die fraw, die bat Got von himel also sere
vnd Mariam die reine meide,
das sie dem jrn herre
hülff wieder heim mit freuden
vnd jr behuettet jr weiblich eer mit fleiß.

Gott thet jr ein Engel senden
zuo jr in jr kemerlein,
der sprach: Mach jm an ein hemnde
auß geschlagnem tuoch so fein.
Dieweyl du hast deyn eere, so bleybt das hembd an seinen leyb weyß.''

Die fraw pflag des Engels rat
vnd ließ jr ein tuoch her tragen,
zuo Metz das geschriben stat,
es was gemangt vnd schoen geschlagen.

Sie macht ein hembd vnd legt jms an mit fleyß
vnd sprach: ,,dieweil ich hab mein eere, so bleibt das hembd an ewrem leib weiß''



Alexander begunt von seyner frawen scheide.
Sie umbfieng jn mit gantzem fleiß
vnd sahe jm nach mit leyde.
Do scheyn an jm das hembde weiß.

Es gab ein schein für alle seine kleyde.
Hoert wie es Alexander ist ergangen:
Als bald er kam vber mere,
do ward er gefangen
von einem vnglaubigen herre,

von Kuenig Machomet, der war ein Heide.

Er sprach: ,,Du bist ein Christen kluog,
ich gibt dir ein wal des solt du dich bedencken:
Wiltu ziehen meynen pfluog
oder wiltu dich lassen ertrencken?''

Alexander sprach: ,,Selig ist das leben,
wann mir Gott wol gehelffen mag, jch wil mich willig in pfluog ergeben.''


Alexander ward hart in ein pfluog gepunden,
er vnd zehen Christen man.
Man schluog jn tieffe wunden,
das jn dz bluot vber jre leib abran

sie zugen fast vnd theten jren fleiß.

In dem pfluog muosten sie dick erschwitzen,
iglicher sein bestes thet.
Am laden begund er sitzen,
der edel kuenig Machomet,

er sach wol, das das hembd bleyb allweg weiß.

Er sprach: ,,Wie hat das ein gestalt,
das sich die farb am hembd nit verkerte?
Nu ist das wetter manigfalt
vnd er so manchen schweyß dadurch verrerte.''

Er sant nach jm vnd fraget jn also eben:
,,Wannen bist du auß Christen landt  oder wer hat dir das weiß hembd geben?''



Alexander, der sprach: ,,Mir gabs meyn ehliche frawe.
Sie legt mirs an mit gantzem fleyß.
Jr eer ist vnuerhawe,
dieweil mir bleibt das hembde weiß.

Got woeld, das ich sie mit freuden anschawe.''

Der Kuenig sprach: ,,Das darffstu nit gedencken,
dann du gesichst sie nymmer mer.
Ich wil dich lassen ertrencken,
so du im pfluog nymmer magst gen.

Dein kuertzweil hab in gruener awe.''

Er schickt jn wider in ein pfluog,
nach einem Ritter begunt er sende,
der war huebsch vnd auch so kluog,
vnd sprach: ,,Nim sold vnd reyt hin an die ende.
Magstu die frawen pringen vmb jr eere,
darvmb gib jch dir reichen sold,  ob sich die farb am hembde woelt verkere.''



Der Heiden Ritter reit auß vnd fragt die Christen leute,
welchs der weg gen Metz wer,
den gund er gar schnel reyte.
Sein kleider waren von gold schwer.
Er kam gen Metz fuer eynes wirtes hauß hin traben.

der wirt empfieng den Ritter schon mit seiner hand
in die herberg tugentlich.
er sprach: ,,Herr wann kumet jr landes?''
Do antwort jm der Ritter reych:

,,Jch kum dort her von dem heiligen grabe

vnd hab zuo schicken in dem land,
doch volendet ichs wol in einer stunde.
Ist euch Alexander icht bekant,
der ist hart in einem pfluog gepunden.

Er hat sich auß diser Stat genennt
vnd spricht, er hab ein ehlich frawen. Ist es war so wolt jch sie gern kennen.''



Der wirt begunt nach der frawen senden,
do er die red von dem Ritter vernam.
Die fraw bereytet sich behende.
Wie bald sie in des wirts hauß kam,

sie empfieng den Ritter schone

als in dem land gewonheit was.
Dz thet man an allem ende.
Wie bald sie zuo dem ritter saß,
sie fragt jn gar behende

vmb jren herrn schoene.

Der ritter sprach: ,,Frawe fein,
seit jr mich fragen thuot, so sag ich euch zuo stunde,
er leit not vnd grosse pein
vnd ist hart in ein pfluog gepunden.

Daryn muoß er verschliessen sein leben.
Hilfft weder silber noch rotes gold jr, woelt euch dann in meynen willen geben.''



Die fraw sprach: ,,Ich hoff es sey erlogen.
Es ist vileicht ein ander mann
der in dem pfluog hat gezogen.
Saget mir herr was hat er an,

so hoer ich wol, das jch nit wird betrogen.''

Der ritter sprach: ,,Das sag ich euch mit fleiß.
Er tregt an ein reyche wat,
ein hemmet, das ist weiß,
das kein masen nie empfangen hat,
zwey gantze jar hat er in eym pfluog gezogen.

Jr secht in lebendig nymmer mer.
Nach seynem leyb habt keyn gedancken,
wenn er im pfluog nimmer mag geen,
so heist jn der kuenig Machomet ertrencken.

Woelt jr meynes willen pflegen,
als bald ich kum wider heym zuo land, so wil ich jn euch senden bey dem leben.''



Die fraw sprach: ,,kost es dann seyn leben
oder mir mein weiblich eer,
so mercket mich gar eben,
Ritter meyn vil lieber herr,

bis morgen frue wil ich euch ein antwort geben.''

Got der Herr jr ein Engel sandt
in jr kamer gar offenbar.
Er sprach: ,,Mach eyns muenchs gewand
vnd laß dir schneyden ab dein har.

Ein muenchs platen solt dir lassen scheren

vnd reyt dem Ritter hinden nach.
Deyn seytenspil solt hinter dir nicht lassen
vnd laß dir nit seyn also gach
vnd heng jm nach sitlichen auff der strassen,

in die herberg solt du zuo jm ein lenden
auch mit deynem seyttenspil  so erloestu Alexander mit freuden.''



Am morgen die fraw zuo dem Ritter kam.
Sie begund jm schnelligklich versagen
vnd vrlaub von jm nam.
Sie sprach zuo jm in iamers klagen:

,,Ich wil meines lieben herren hie erbeyten,

meyn eer wil ich jm wol vnd schon behalten,
dann Got, der mich beschaffen hat,
den wil ich es lassen walten,
der alle ding vnterstat.''

Der Ritter begundt bald von dannen reytten.

Des nam die fraw gar eben war.
Sie thet, als jr der Engel het geraten.
Wie bald sie jr ein platten schar
vnd leget an eynes muenches wate,

jr seyttenspil hieng sie an jr seyten
vnd nam der herberg eben war. Zuo dem Ritter begund sie hinein reyten.



Der Wirt empfieng die frawen mit reychem schalle:
,,Seit Got wilkumen, lieber herr,
wo woelt jr hin walle?'' {\Dfootnote{\textit: Eine Wallfahrt machen, pilgern.}}
Sie sprach: ,,Ich wer gern vber meer.''

Er nam jr roß vnd gab jm ein haber messe {\Dfootnote{\textit{hâbere}: ,Hafer'; \textit: Hol- oder Gewichtsmaß.}}.

Die fraw gieng ein. Der Ritter was zuo tisch gesessen.
Er bot der frawen da den weyn
vnd sprach: ,,Herr woellet jr mit vns essen?''
Sie antwort jm: ,,Mit zuechten fein,

der zerung hab ich daheim vergessen.

Der zerung \edtext{so<l>} jch nit vil han
hie noch daheimen in meyner gewalte.
Ich muoß alle stund in sorgen stan,
also sol ich den meinen orden halten.'' {\Dfootnote{Christusnachfolge in Armut typisch für Bettelorden, insb. der Franziskaner (vgl. dazu 22,5).}}

Der ritter begunt sagen vor jn allen,
er sprach: ,,Herr sitzet heran dz mal wil ich dem wirt für euch bezalen.''



Die fraw, die aß vnd tranck mit schalle
vnd macht jr kuertzweil also vil
wol vor den herren allen
alda mit jrem seitenspil.

Das thet dem ritter also wol gefallen.

Sie hieß den wirt jr seitenspil pringen.
Sie die lauten am ersten schluog,
darein kund sie wol singen,
ein grosser tantz sich da erhuob.

Das \edtext{haußgesind} was sie loben alles.

Der Ritter sprach: ,,Lieber herre,
wo woelt jr hyn? Das solt jr mir sagen.''
Sie sprach: ,,Ich wer gern vber meere.
Mir stat meyn sin hyn zuo dem heyligen grabe,

So foercht ich moeg mich nit erneren.''
Der Ritter sprach: ,,So ziehet mit mir. Ich wil euch \edtext{ein vnd auß}{\Cfootnote{uß vnd yn E1}} verzeren.''


%BIS HIER MIT E1 erster Tag


Sie begunden mit eynander zum Schiff hyn eile.
Der kaufleut waren also vil,
sie kuertzet jn die weyle
also mit jrem seyttenspiel,

sie kamen vber meer mit freuden.

Die kaufleut wurden jre kauffmanschatz außtragen
eyner auff der ander ab.
Sie war den Ritter fragen:
,,Herr, welchs ist der weg zum heyligen grab

oder wenn muessen wir vns scheyden?''

Der Ritter sprach: ,,Herre meyn,
jr solt noch ein monat bey vns bleyben
vnd solt mit mir ziehen heym
vnd kuertzen mir vnd dem kuenig vnser weylen.

Hofieret mir vnd dem Kuenig mein,
herr, was jr von jm begeren seyt,  muoß


Sie zugen mit eynander durch eyn awe,
da zog Alexander in eynem pfluog.
Jn schawet an seyn frawe.
Sie gruesset jn mit worten kluog.

Die kutten zog sie fuer mit fleyß.

Sie kamen fuer des edlen kuenigs Feste.
Der edel kuenig jn entgegen gieng,
also mit den seynen geste
in grossem spot er jn empfieng.

Der kuenig sprach: ,,Das hembd ist noch weiß''

Der Ritter sprach: ,,Herre meyn,
die rechten warheyt muoß ich euch veriehen:
Sie wolt nicht thuon den willen mein.
Keyn fester weyb hab ich mein tag nie gesehen.

Solt ich sie darzuo haben gezwungen,
so waren der edlen freund so vil, das ich von Metz nit were kumen.''


Der Kuenig sprach: ,,Die red laß wir falle.
Groß freud woellen wir fahen an
also mit reychem schalle.
Wannen pringstu den ordens man?

Was abentheuer hat dir der muench getriben?''

Der Ritter sprach: ,,Das wil ich euch sagen.
Er ist der abentheuerlichst man,
den ich bey meinen tagen
auff erdich ye gesehen han.

Er hat mir vil der langen weil vertriben.

Er ist der abentheuerlichst man,
als ich mit meynen augen hab gesehen,
der alle seyttenspil wol kan.
Er kan wol sprechen singen vnd iehen.

An ewern hoff kund ich wol gedencken.
was er von euch begern wirt auff meinen eyd, das solt jr jm schencken.''



Der kuenig sprach: ,,Das woellen wir hoeren gern,
wie seyn kuertzweyl hab ein gestalt.
Kan er vns freuden meren
es sol jm werden wol bezalt.''

Die fraw sprach: ,,Gnad edler kuenig vnd herre.''

Sie thet ir seyttenspil pringen.
Sie die Lauten zum ersten schluog,
darein kunt sie wol singen,
vil freud sich da erhuob.

Die fraw dacht: ,,Meyn freud wirt mir noch mere.''

Sie nam die harpffen in die hend,
die seiten kund sie allsampt greyffen.
Darnach nam sie die geigen behend,
die kund sie auß der massen wol streichen.

Der kuenig sprach: ,,Seyt froelich lieber herre.
Was jr von vns begeren seyt, auff vnser trew, des woel wir euch gewere.''



Das monat vergieng so gar in kuertzen zeiten.
Des nam die fraw gar eben war.
Die herschafft begunt zu reiten
vnd die do waren kumen dar.

Die fraw nam des Ritters eben ware

Sie sprach: ,,Herr jr solt mir vrlaub geben.
Es nahet gar ein heilige zeit.
Ich muoß meins orden pflegen.
Was ist der lon den man mir geit?''

Der Ritter sprach: ,,Das wil ich euch erfaren.''

Der Ritter nam des kuenigs war.
Sie begunden sich mit einander bedencken.
Sie zugen jr ein Pferdt dar
vnd tausent guelden wolten sie ihr schencken.

Die fraw sprach: Der gab ist mir keyne eben.
Ich darff nit reyten hohe roß, keyn bargelt doerfft jr mir geben.



Die fraw sprach: ,,Herr gebt mir eyn Christen manne,
der mir ein getrewer bruoder wer,
mit dem ich doerfft wandre.
Der weg wirt mir alleyn zuo schwer.''

Der Ritter sprach: ,,Nempt ein, der heyßt Alexander.''

Der Kuenig sprach: ,,Herr mercket vns gar eben,
geet auch selber zuo dem pfluog.
Luoget welcher euch sey eben,
findet jr den ewern fuog.

Den nempt, der sol mit euch hyn wandern.''

Der heyden Ritter lag der frawen an,
er sprach: ,,Herr woelt jr euch an mich lassen,
ich will eich weysen eynen man,
der euch wol dienet auff der strassen.

Derselbig heyßt Alexander.
Das jn der Kuenig nymmer sehe, von seynet wegen hab ich grosse schande.''




Die fraw, die sprach: ,,Was leyt mir an jm? Lasset mich jn sehen
wie ist die seyn gestalt?
So moecht es wol geschehen.
Ist er iung oder alt?''

Der Ritter sprach: ,,Er ist in beyder masse''

Die fraw gieng von eynem pfluog zuo dem andern,
bis sie jr aller klag vernam.
Sie waren hart gefangen.
Zum letzten sie zuo dem Alexander kam.

Sie sprach: ,,Bruoder wiltu mit mir auff die strasse?''

Alexander sprach: ,,Ia, lieber Herre meyn.
Moecht jr mich auß dem pfluog erloesen,
ich woelt ewer trewer diener seyn
vnd woelt fuer euch sterben vnd genesen.''

Die fraw sprach: ,,Herr der ist mir eben.''
Der Ritter thet auff seine band vnd gund jn jr an jr hand  geben.


Der heiden Ritter begunt ein brieff bereite.
Des kuenigs insigel er daran gab,
das zuo einem freyen geleite
\edtext{ein vnd auß} zu dem heiligen grab

auff dem land vnd vber wasser so weit.

Sie volbrechten die fart
so gar in kuertzen zeiten.
Sie kamen auff die hinefart,
Sie sprach: ,,Bruoder du muost reiten,

ich wil geen durch die strassen,

vmb wein vnd vmd das heilige brot
vnd vmb vnser beyder speyse.''
Vnd wann es thet hungers not,
so schlug sie die lauten in münichs weise.
Dieweyl sie waren vnter den Heiden
vnd sie hetten des kuenigs brieff, so geschahe jr keynem nie keyn leyde.



Eyn Christen Graff wolt vber meer faren,
sein schiff das was so wol bereit.
Die fraw nam sein gar eben ware,
wie bald sie zuo dem Grafen schreyt,

sprach: ,,Herr lassent vns mit euch durch sanct Franciscus ehre.''
Der Graff, der sprach: ,,Ich wil euchs nit versagen,
doch muessen wir in sorgen stan,
meyn schiff ist wol beladen
vnd ich keins kuenigs geleyt nit han.''

Die fraw: ,,Die sprach wir woellen es zum besten keren.''

Die schmeychelt jm den brieff wol dar,
als ob jm den der kuenig bey jr het gesendet.
Der Graff nam des schiffherren war
vnd zeyget jm den sigel mit seiner hende.

Der schiffherr begund seyne diener auffwecken,
wol auff wol an wann es ist zeyt, des Kuenigs Paner begund er auffstecken.


Sie kamen vber meere mit grossen freuden.
Das schiff stieß an das land.
Die fraw wolt sich von dannen scheiden.
Sie bot dem Grafen da jr hand

vnd sprach: O herr jr solt mir vrlaub geben.''

Der Graff sprach: ,,Herre, jr solt mein gedencken
dahem in ewrm kloesterlein.
Die zerung wil ich euch schencken.''
Die fraw sprach: ,,Nu das sol sein

Got der woel vnser aller pflegen.''

Sie zugen bis gen Metz zuohand,
das sie noch hetten ein guote tagreise
vnd das sie Alexander nit erkant,
do wurden sie sich erst von einander scheyden.

Sie sprach: ,,Bruoder zeuch hin vnd behuet dir Got dein ehre.
Gott danck dir deyner bruederlichen trewe ich wil den nechsten weg in mein kloesterlein kere.''



Alexander sprach: ,,Ich bit euch lieber herre,
das jr mit mir woellet ziehen heym.
Ich erbeut euch zucht vnd ehre
mit den liebsten freuden mein. Die fraw sprach: ,,neyn,

es ist mir nit eben.''

Vnd saget jm: ,,Ich bit dich mit fleyß,
mag es an deynen gnaden seyn,
so gib mir von deynem hembd weiß
gar ein kleynes stuecklin.

Kumpt es darzuo, ich wil dirs wider geben,

ob mich meyn Prior wurd treyben auß,
das ich im kloster gegen jm wurd verlogen,
so kum jch zuo dir in dein hauß,
so sichstu wol das du nit wirst begtrogen.

Das warzeichen setz ich dir wider in dein geren.''
Alexander sprach: ,,Wann das geschehe, so woelte ich euch erbieten zucht und ehre.''


Alexander schreyb zwen brieffen geleyche
do nam sie vrlaub also bald.
Sie begund da von jm weyche
vnd zog durch eynen langen wald.

Sie kam gen Metz, jr kutten kund sie behalten

vnd legt wider an jr weiblich kleide.
So froelich sie in jr hauß gieng.
Die schwiger was vnbescheiden,
mit schnellen worten sie sy empfieng.

Die fraw, die sprach: ,,Wir woellens Got lan walten.''

Die schwiger sprach: ,,Ich bin dir gram
vnd mag dir nichts guets veriehen,
bistu gewesen bey eim andern man
vnd weyst doch nit was dir ist geschehen.

Kem Alexander woelt ich jms sagen.''
Die fraw sprach: ,,Ich fuercht mir nit, wann jr jm die rechten warheyt thuot sagen.''



Am morgen kam Alexander gegangen.
Des nam die fraw gar eben war.
Er ward gar schon empfangen.
Die schwiger sprach: aber dar:

,,O lieber herr, wo bist so lang gewesen,

du bist an der rechten zeit kumen.
Wiewol ich dir der ehren gan,
mich dunckt deyn weyb hab genummen
zuo dir noch wol ein andern man.

Zuo kirchen noch zuo strassen haben wir sie nit gesehen,

das sag ich dir gar offenbar,
ich mag jr nichts guots veriehen.
Zwen monat vnd ein gantzes iar
hats vnser keyns nie gesehen.''

Alexander sprach: ,,Die red \edtext{laß} bleiben.
Ich hoff, ich hab ein biderweib. Das zeugt das hembd an meinem leibe.''



Alexanders freund kamen all gegangen
beyde iunge vnd dazuo alt.
Er ward gar schon empfangen,
jr freud was so manigfalt.

Sie wolten mit einanander jr das ymmiß essen.

Die schwiger begund aber bald iehen:
,,Welchem ist es offenbar,
ia der sie hab gesehen
in zweyen monaten vnd eynem gantzen jar?''

Die waren zusamen vber tisch gesessen,

eyner sach den andern an.
,,Wir kuennen jr nichts guots veriehen,
sie ist gewesen bey eym andern man
vnd wissen doch nit was jr ist geschehen,

doch hat sie vns an vnsern ehren geletzet.''
Alexander sprach: ,,Ist es ware, so sol man sie mit hunden außhetzen.''



Die fraw die stund auff von dem tisch mit leide.
Jr red mocht keinen fuergang han.
Sie legt wider an jr muenichs kleide
vnd begunt bald auff die gassen stan.

Jr seytenspil, das ließ sie wol erklingen.

Sie schluog die Lauten aber in muenichs weyse ,
als sie vor dick het gethan
vmb brot vnd auch vmb speyse.
Alexander begund an eynen laden stan.

Er sprach: ,,Ich hor meynen lieben bruder singen.''

Er sprach: ,,Jr aller liebsten freunde meyn,
pringt mir jn hereyn mit grossen ehren.''
Sie prachten jn in seyn hauß hineyn.
Alexander sprach: ,,Seyt Got wilkummen lieber herre.''

Er begund jn hinter den tisch zuo setzen.
Er sprach: ,,Got danck euch bruederlicher trew der freuntschafft wil ich euch ergetzen.''



Die fraw die ließ jr antlitz nit eben schawen.
Sie hencket die kutten eben fuer.
Sie sprach: ,,Bruoder wo ist deyn frawe,
dauon du hast gesaget mir?''

Alexander, der sprach: ,,Sie ist erst hie gesessen.''

Die schwiger die het die red vernumen,
sie thet sie suchen in dem hauß,
sie wolt sie heyssen kumen,
vnd sprach: ,,Sie ist zwar aber hynauß,

zuo allen ehren muoß man jr vergessen.

Sie ist zwar aber heymlich hinweg,
jr tueck wil sie niht lassen.
Sie weiß heimlich weg vnd steg,
das sie doch niemant sich auff der strassen.''

Alexander sprach: ,,Nu muoß mich rewen.
Mein farte, die ich hab gethan, hat sie an mir verlorn jr weyblich trewe.''



Die fraw stund auff von dem tisch vor jn allen
vnd sprach: ,,Alexander, du hast eyn biderweyb.''
Jr kutten ließ sie fallen.
,,Nun schawet alle den meynen leyb.

Ich hoff ich sey bey meynen ehren beliben.''

Die fraw sprach: ,,Alexander meyn vil lieber herre,
das ist das stueck des hembdes dein,
das setz ich dir wider in deynen geren.
Luog ob das der brieff mag seyn,

den du mit deynen henden hast geschriben.

So ist das des Kuenigs brieff,
den vns der Ritter bey dem pfluog hat geben,
do ich in grossen noeten lieff,
bis ich gefrist hab deyn edels leben.

Die soltu lesen hie gar offenbar,
so hoern sie wo ich bin gewesen die zwen monat vnd ein gantzes iar.''

%Dreifache Versicherung = diagrammatisch


Alexander was alda bescheyden.
Er laß die brieff bis an das end.
Seyn freund die kamen in freude.
Do hieß er seyn muotter behend,

das sie precht jr aller bestes kleyde.

Alexander sprach: ,,Gott danck dir, liebe frawe'' meyn
Er begund sie zuo jm setzen.
Er sprach: ,,Ich will dir vnterthenig seyn.
dieweyl ich leb so will ich dichs ergetzen.''

Sie lebten mit eynander in grosser freude

Was ich sag vnd, das ist war.
Die ding seyn alle geschehen,
sagt vns die schrifft gar offenbar.
Zuo Metz leßt man das hembde sehen

vnd die kutten bey jr beyder grabe.
Jr Jarzeyt man gar froelich begat, iung vnd alt feyren jre Tage
